ਚੂਚਕ ਸਿਆਲ਼ ਥੋਂ ਲਿਖ ਕੇ ਨਾਲ਼ ਚੋਰੀ
ਹੀਰ ਸਿਆਲ਼ ਨੇ ਕਹੀ ਤਬੀਤ ਹੈ ਨੀ
ਸਾਡੀ ਖ਼ੈਰ ਤਸਾਡੜੀ ਖ਼ੈਰ ਚਾਹਾਂ
ਚਿੱਠੀ ਖ਼ਤ ਦੇ ਲਿਖਣ ਦੀ ਰੀਤ ਹੈ ਨੀ
ਹੋ ਰਾਂਝੇ ਦੀ ਗੱਲ ਜੋ ਲਿਖਿਆ ਜੇ
ਈਹਾ ਬਾਤ ਮੇਰੀ ਅਨਾਨੀਤ ਹੈ ਨੀ
ਰੁੱਖਾਂ ਚਾ ਮਸਹਫ਼ ਕੁਰਆਨ ਉਸਨੂੰ
ਕਿਸਮ ਖਾਈ ਕੇ ਵਿਚ ਮਸੀਤ ਹੈ ਨੀ
ਤੁਸੀਂ ਮਗਰ ਕਿਉਂ ਏਸ ਦੇ ਅੱਠ ਪਿਆਂ
ਇਹਦੀ ਅਸਾਂ ਦੇ ਨਾਲ਼ ਪ੍ਰੀਤ ਹੈ ਨੀ
ਅਸੀਂ ਤ੍ਰਿੰਜਣਾਂ ਵਿਚ ਬਹਿਣੀਆਂ ਹਾਂ
ਸਾਨੂੰ ਗਾਉਣਾ ਇਸਦਾ ਗੀਤ ਹੈ ਨੀ
ਦੇਣਾ ਛੇੜ ਮਹੀਂ ਵੜੇ ਝੱਲ ਬੇਲੇ
ਏਸ ਮੰਡ ੜੇ ਦੀ ਈਹਾ ਰੀਤ ਹੈ ਨੀ
ਰਾਤੀਂ ਆਨ ਅੱਲਾ ਨੂੰ ਯਾਦ ਕਰਦਾ
ਵਾਰਿਸ ਸ਼ਾਹ ਦੇ ਨਾਲ਼ ਉਦ ਮੀਤ ਹੈ ਨੀ