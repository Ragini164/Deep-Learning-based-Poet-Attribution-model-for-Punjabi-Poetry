Ik roz ghulam nu sad aakhe
Methon bhandrre nanh samaan beli
Bohat naik salah ghulam ditti
Kadhi vich gujrat dukaan beli
Bhaande jorr saare paalo paal rakhe
Karke khoob safa makaan beli
Khullha dast khareed o farokht andar
Lagge bhandrre kul vakaan beli
Bhaande vechne kul fareb aaha
Hesi yaar di tarf dheyan beli
Nit ais bahanrre dekhda si
Jehrre yaar laya seene baan beli
Dekhi ishq da vanj vapaar yaro
Mehnge laye saste laye aan beli
Aes ghatrre nu laaha jaannda si
Aqal ishq da vair pachaan beli
Aesa ghatrra jis vanjaararre nu
Kichrak rehseya vich aimaan beli
Orrak dam saare kam hoye gaye
Kite kam qaza khazan beli
Pehra zuhal mareekh da aan hoya
Sutte mushtari teer kamaan beli
Jo kujh bhag mathe utte likheya si
Aaye bure naseeb nadaan beli
Jithe qeher khuda nazool karsi
Dass kon hove mehrban beli
Hoye yaar tmam be-zar is ton
Char roz de sann mehman beli
Chad gaye pardes ikalrre nu
Aapo dhaap hogaye ravaan beli
Na oh ooth na maal sadagari da
Hoi kul mataa veraan beli
Na oh raha ghulaam na yaar jaani
hoya hor da hor samaan beli
Jehrre yaar utte ghamkhar aahe
So bhi hogaye khan jaan beli
Dukh dard firaaq nazool hoye
Preshan hoya preshan beli
Achannchet khizan ne kam kita
Na kujh shan na kujh gumaan beli
Ukka khaan joga palle na raha
Sabh tutt gaye maan taan beli
Do tin roz udhar leya veche
Aipar ghatrre kam gavaan beli
Lai maalikan khoh dukaan os ton
Izzat baig ho khala hairan beli
Zar da zor aaha soi tutt geya
Okha aan hoya aan jaan beli
Ghar yaar de kehrre tor jaave
Damaan bajh na kam asaan beli
Rabba bajh tere kis te jaye kookan
Tu hain aajizan da nigehban beli
Mera haal ehwaal maloom tenu
Veri jaan hoya asmaan beli
Menu shah ton chaa gadaa kita
Teriyan qudaratan ton qurban beli
Jis waste main is haal puhncha 
So bhi jaanda nahi nadaan beli
Vehl paai je kadi bulaya main
Maare saang menu charrh saan beli
Aisa kon dardi dukh dard mere
Maai baap nu jaan sunaan beli
Aap janda ain mera haal saaiyan
Kis waste karaan beyan beli
Aaiyan kul museebatan zor karke
Kita aan firaq tofan beli
Mere jed na hor dukheyar koi
Allah aap hoya qeherwaan beli
Jikar wakht paave shahzadiyan nu
Dar dar utte dhakke khaan beli
Fazal shah museebatan pesh aaiyan
Ki karaan beyan ayaan beli			