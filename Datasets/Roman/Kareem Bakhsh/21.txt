Raste vich milna Dhol badshah noon
Tota shehron bahar aaya thorri manzil jawe
Ik mozi dushman ay khabar ahmad teek pujawe
Kehnda zalim ahmad agge main jasoos kahawan
Jo kujh khabar posheeda aahi main sabh aakh sunawan
Tera raaj ajeeha sanoon kiwen kiwen hath aaya
Dhol sunenda na murr aawe os bohta mulk lataya
Wekh kite oh sundar tota jo pharr qaid karaya
Lain gaya oh Dhol room theen eh sabh aakh sunaya
Karo ilaaj koi ajeeha raste andar maaro
Baaz lomarr sabh sher bagheele pakrran nathe yaro
Kiti aan tiyari zalim wao badal theen gajje
 Fojaan ghorre te sabh lashkar agge piche lagge
Ja leya oh ajiz tota gher khalote sabhe
Topaan teer tafang bandooqan dekh ke maran lagge
Tota ud da ud da kehnda toon sun ahmad kane
Fojaan lashkar le ke tureya apar ais namane
Jeekar barra bahadar hain toon naik sitare wala
Aa lain de Dhol mere noon pakarr kare moonh kala
Wekh aakh jo lami darrhi eh sabh pharr ke torre
Menoon maar na sakeen har giz main parind udari
Aa murr baaz aa os galon no kar mool khawari
Murr ke samjh kareen lakh toba apna aap pachani
Zulm karen taan qehar khuda theen dooji bhi aakh kani
Dhawa os namane utte be sharam haramaan
Gaz ohle jaan pathar maaren wah naib kalaman
Toon kiun fojaan lashkar le ke menoon maaran aaya
Main kujh ajeehi gal na kiti na kujh hor gawaya
Har giz baaz na aaya mozi oh makar harami
Kehnda maare bajh na murrsaan menoon bohat nidami
Aakhir gher leya oh tota paish na koi jawe
Fojaan naal keh watat aai luk chup jaan chupawe
Tote di jad kalmal aai kehnda ya rub sayeen
Tere bajhon koi na mera menoon aap bachayen
Weri tak raheya koi labhe ohla ott tikana
Aan bani thaoun na koi dekho rub da bhana
Orrak thak raheya oh tota toot utte aa charrheya
Dekhe khorr ajeehi doonghi pakarr daleri warrya
Ro ro khorr andar oh tota karda garya zari
Taal bala ajeehi magron ya rub mola bari
Dushman zalim main theen dadha main vich zor na koi
Pakarr lawe ga toot wadha ke eh mandi gal hoyi