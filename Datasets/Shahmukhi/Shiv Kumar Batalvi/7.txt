میرے نامراد عشق دا کیہڑا پڑا ہے آیا
مینوں میرے تے آپ ہی رہ رہ کے ترس آیا
میرے دل معصوم دا کجھ حال اس طرح ہے
سُولی تے بے گناہ جیوں مریم کسے دا جایا
اک وقت سی کہ آپنے، لگدے سی سبھ پرائے
اک وقت ہے میں خود لئی اج آپ ہاں پرایا
میرے دل دے درد دا وی اکا نہ بھیت چلیا
جیوں جیوں ٹکور کیتی ودھیا سگوں سوایا
میں چاہندیاں وی آپ نوں رونوں نہ روک سکیا
اپنا میں حال آپ نُوں آپے جدوں سنایا
کہندے نیں یار شو نوں مدت ہوئی ہے مریاں
پر روز آکے مل دا ئے اج تیک اُس دا سا