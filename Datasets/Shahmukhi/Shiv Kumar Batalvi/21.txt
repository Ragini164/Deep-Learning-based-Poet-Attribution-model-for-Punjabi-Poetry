کُجھ رُکھ مینوں پُت لگدے نیں
کُجھ رُکھ لگدے ماواں
کجھ رکھ نونہاں دھیاں لگدے
کجھ رکھ وانگ بھراواں
کجھ رکھ میرے بابے واکن
پتر ٹاواں  ٹاواں
کجھ رُکھ میری دادی ورگے
چوری پاون کاواں
کُجھ رُکھ یاراں ورگے لگدے
چُماں تے گل لاواں
اِک میری محبوبہ واکن
مِٹھا اُتے دُکھاواں
کجھ رُکھ میرا دل کردا اے
موڈھے چُک کھڈاواں
کجھ رُکھ میرا دل کردا اے
چُماں تے مر جاواں
کجھ رُکھ جد وی رل کے جُھومن
تیز وگن جد واواں
ساوی بولی ست رُکھاں دی
دل کردا لکھ جا واں
میرا وی ایہ دل کردا اے
رُکھ دی جُو نے آ واں
جو تساں میرا گیت ہے سُننا 
میں رُکھاں وچ گا واں
رُکھ تاں میری ماں ورگے نیں
جیون رُکھاں دیاں چھا واں