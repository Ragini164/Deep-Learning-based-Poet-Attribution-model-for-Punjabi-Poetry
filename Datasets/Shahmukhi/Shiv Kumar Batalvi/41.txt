تینوں دیاں ہنجواں دا بھاڑا
نی پیڑاں دا پراگا بھن دے
بھٹھی والیے
بھٹھی والیے چنبے دیے ڈالیے
نی دکھاں دا پراگا بھن دے
بھٹھی والیے
ہو گیا کویلا مینوں
ڈھل گئیاں چھاواں نی
بیلیاں چومڑ آئیاں
مجھیاں تے گاواں نی
پایا چڑیاں نے چیک چہاڑا
نی پیڑاں دا پراگا بھن دے
بھٹھی والیے
تینوں دیاں ہنجواں دا بھاڑا
نی دکھاں دا پراگا بھن دے
بھٹھی والیے
چھیتی چھیتی کریں
میں تے جانا بڑی دور نی
جتھے میرے ہانیاں دا
ٹر گیا پور نی
اوس پنڈ دا سنیندا اے راہ ماڑا
نی پیڑاں دا پراگا بھن دے
بھٹھی والیے
تینوں دیاں ہنجواں دا بھاڑا نی
بھٹھی والیے
میری واری پتیاں دی
پنڈ سلھی ہو گئی
مٹی دی کڑاہی تیری
کاہنوں پلی ہو گئی
تیرے سیک نوں کیہ وجیا دگاڑا
نی پیڑاں دا پراگا بھن دے
بھٹھی والیے
تینوں دیاں ہنجواں دا بھاڑا
نی دکھاں دا پراگا بھن دے
بھٹھی والیے
لپ کو اے چنگ میری
مینوں پہلاں ٹور نی
کچے کچے رکھ نہ نی
روڑ تھوڑے ہور نی
کراں منتاں مکادے نی پاڑا
نی پیڑاں دا پراگا بھن دے
بھٹھی والیے
تینوں دیاں ہنجواں دا بھاڑا
نی دکھاں دا پراگا بھن دے
بھٹھی والیے
سوں گئیاں ہوواں رو رو
کرو رلاپ نی
جنج ساہواں دی دا رس گیا لاڑا
نی پیڑاں دا پراگا بھن دے
بھٹھی والیے
تینوں دیاں ہنجواں دا بھاڑا
نی دکھاں دا پراگا بھن دے