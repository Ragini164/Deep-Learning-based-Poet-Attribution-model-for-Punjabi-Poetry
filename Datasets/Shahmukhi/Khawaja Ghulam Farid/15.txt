پردیس ڈہوں دیداں اڑیاں وے یار
ساڈیاں وطن کنوں دِلیں سڑیاں وے یار
خبر نہیں ایہناں کملیاں لوکاں
تیغاں تیز برہوں دیاں نوکاں
درد منداں سر کھڑیاں وے یار
جے تئیں موت کریسم ٹالا
ڈیکھاں نال اکھیں دے شالا
شہر ارم شہ پریاں وے یار
دیکھ کے چالیں یار سجن دیاں
ناز خزاماں من موہن دیاں
کبکاں روہیں وڑیاں وے یار
میں جیہیاں تیڈیاں سوسٹھ سہیلیاں
ناز نپنیاں راج گہیلیاں
تھیاں دیوانیاں چریاں وے یار
کسی چایم نیہڑا لایم
جندڑی مفت فرید گوایم
نبھ گئیاں سُکھ دیاں گھڑیاں وے یار