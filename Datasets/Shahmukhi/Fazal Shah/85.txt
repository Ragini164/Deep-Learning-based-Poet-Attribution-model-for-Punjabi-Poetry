دوویں دھی نوں کتے منگاونے دی
اسے روز صلاحَ پکانودے جی 
اک وچ گجرات گھمار آہا
پتر اس دے نال منگانودے جی 
کر کے داج دا کاج تیار کردے
کجھ روز پا کے گنڈھیں پانودے جی 
سندر چھیل ملوک تے ہور بانکے
جوڑ میل کے جنج لے آنودے جی 
اوڑک سوہنی روندڑی دھوندڑی نوں
ڈولی پائی ویاہ لے جانودے جی 
قصہ ویاہ دا طول نہ مول کیتا
پڑھن والڑے چتّ نہ لانودے جی 
گلّ درد دے نال ہے غرض مینوں
کیتا طول نہ جویں ودھانودے جی 
فضل شاہ تناندڑا شعر کیہا
جہڑے شعر بے درد الانودے جی