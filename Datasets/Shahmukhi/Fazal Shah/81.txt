بسّ بسّ میاں مہیں چار ناہیں
ایویں کھا کے نمک حرام کیتو 
جس نمک کھوالیو گھرے اس دے
سنھ مارنے دا گجھا کام کیتو 
اوسے رُکھ نوں وڈھنا لوڑیو ای
جس رُکھ دے ہیٹھ آرام کیتو 
دھیاں بیٹیاں دے نال کریں ہاسی
ایسے واسطے تدھُ غلام کیتو 
جس نے پال کھوایا گھریں اس دے
سنھ مارنے دا گجھا کام کیتو 
کھا کھا دودھ ملائیاں پاٹ گئیوں
او ناکام ! ایہہ کام کی خام کیتو 
کی ایہہ سمجھ دلیریاں کیتیاں نی
بھاویں اساں تائیں خاص عامَ کیتو 
تینوں ربّ دے خوف تھیں جان دتا
توں نہیں جاندوں کم جو خام کیتو 
ساڈیاں عزتاں نوں ہتھ پاؤن لگوں
کھا لون حرام تمام کیتو 
بھلی نیت دے نال ٹر جا اتھوں
مینوں جگّ دے وچ بدنام کیتو 
فضل شاہ ایپر ایتھے رہیں ناہیں
ظاہر اپنا چا انجام کیتو