ورھے پنجویں ویکھ کے وار چنگا
مسجد وچ لے جاء بہائیو نے 
اک تھال بھرکے سچے موتیاں دا
استاد دی نظر ٹکائیو نے 
نیت خیر قہقے ونڈ شیرنی نوں
پہلے قاعدہ ہتھ پھڑائیو نے 
تھوڑھے دناں اندر بہت پیار سیتی
سارا قاعدہ پخت کرائیو نے 
جدوں قاعدہ خوب درست ہویا
پھیر پڑھن قرآن تے لائیو نے 
الحمد تھیں شروع کرا اس نوں
والنّاس تے جا پچائیو نے 
سارے حرف تے لفظ تحقیق کرکے
کئی حافظے نال دہرائیو نے 
عزت بیگ نے یاد قرآن کیتا
سارا باپ نوں یاد سنائیو نے 
دین بہت استاد نوں مال دولت
سروپا بٹھا پہنائیو نے 
فضل کرن آمین عزت بیگ سندی
ہور شگن شگون منائیو نے