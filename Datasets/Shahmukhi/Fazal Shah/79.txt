سوہنی روہ تھیں نیر پلٹ آکھے
بسّ بسّ مائی متیں دسّ ناہیں 
کاہنوں شربت کریں نصیحتاں دے
کجھ مجھ تائیں مائی دسّ ناہیں 
کاؤں وانگ مائی کھادھو مغز میرا
تیرے مکھ تائیں کدے بسّ ناہیں 
ایویں بولیاں مار جلاونی ہیں
بھاویں میں سوہنی تیرے بسّ ناہیں 
جچر تیک مہینوال نوں نہ دیکھاں
میری روندیاں سکدی اسّ ناہیں 
مہینوال توں مڑن محال ہویا
گلاں دسّ میرا جیؤ کھسّ ناہیں 
اس یار دی قسم نہ جھوٹھ مولے
سننجا جیو میرا میرے وسّ ناہیں
تیرے زیور زہر مثال مینوں
لال سپّ دسے گل ہسّ ناہیں 
جدھر دیکھنی آں مہینوال دسے
اساں کملیاں نوں مائی ہسّ ناہیں 
تیر غضب تے قہر کلور والے
ساڈے مارنے نوں لکّ کسّ ناہیں 
جان بجھّ جے کریں خوار مینوں
حاصل کجھ تینوں باجھ بھسّ ناہیں 
دھیاں بیٹیاں دے پڑدے فاش کرنے
پتاں والیاں دے ایسے جسّ ناہیں 
جیکر فضل نوں چائ گوائیو ای
بدل قہر دے وانگ ہن وسّ ناہیں