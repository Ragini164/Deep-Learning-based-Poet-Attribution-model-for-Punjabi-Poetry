یارو جٹ دا قول منظور ناہیں
 گوز شُتر ہے قول روستائیاں دا
پَتاں ہون اکی جس جٹ تائیں
 سوئی اصل بھرا ہے بھائیاں دا
جدو ں بہن ارُوڑی تے عقل آوے
 جویں کھوتڑا ہووے گُسائیاں دا
سِروں لاہ کے چُتڑاں ہیٹھ دیندے
 مزہ آؤنے تدوں صفائیاں دا
جٹی جٹ دے سانگ تے ہون راضی
 پھڑے مُغل تے ویس گیلائیاں دا
دِھیاں دینیاں کرن مسافراں نوں
 ویچن ہور دِھرے مال جوائیاں دا
وارثؔ شاہ نہ مُعتبر جاننا جے
 قول جٹ سُنیار قصائیاں دا