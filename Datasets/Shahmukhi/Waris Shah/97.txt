ملکی آکھدی چُوچکا بنی اوکھی
 سانوں ہیر دیاں مہنیاں خوار کیتا
طعنے دین شریک تے لوک سارے
 چوطرفیوں خوار سنسار کیتا
دیکھو لج سیالاں دی لاہ سُٹی 
نڈھی ہیر نے چاک نوں یار کیتا
جاں میں مت دِتی اگوں لڑن لگی
 لج لاہ کے چشم نوں چار کیتا
کڈھ چاک نوں کھوہ لے مہیں سبھے
 اَساں چاک تھوں جیو بیزار کیتا
اکّے دھیو نوں چاگڑھے ڈوب کرئیے
 جانو رب نے چاگنہگار کیتا
جھب ویاہ کر دھیو نوں کڈھ دیسوں
 سانوں ٹھٹھ ہے ایس مردار کیتا
وارث شاہ سانوں ہیر خوار کیتا
 نہیں تاں رب صاحب سردار کیتا