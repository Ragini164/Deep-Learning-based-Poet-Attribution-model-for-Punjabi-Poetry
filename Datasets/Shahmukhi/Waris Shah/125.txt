کیدو آکھدا ملکیے بھیڑئیے نی
 تیر ی دِھیو وڈا چنچرچایا ای
جا نئیں تے چاک دے نال گُھلدی
 اِیس ملک دا ارتھ گوایا ای
ماں باپ قاضی سبھے ہار تھکے
 ایس اِک نہ جیو تے لایا ای
منہ گھٹ رہے وال پُٹ رہے
 لِنگ کُٹ رہے مینوں تایا ای
جنگھ جُٹ رہے جھاٹا پُٹ رہے
 انت ہُٹ رہے غیب چایا ای
لُٹ پُٹ رہے تے نکھٹ رہے
 لتیں جُٹ رہے لٹکایا ای
متیں دے رہے پیر سیوں رہے
 پیریں پئے رہے لوڑھا آیا ای
وارثؔ شاہ میاں سُتے معاملے نوں 
لنگے رِچھ نے موڑ جگایا ای