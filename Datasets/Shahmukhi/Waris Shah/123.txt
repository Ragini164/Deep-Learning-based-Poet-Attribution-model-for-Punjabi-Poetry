رانجھے آکھیا آ کھاں بیٹھ ہیرے 
کوئی خوب تدبیر بنائیے نی
تیرے ماں تے باپ دلگیر ہوندے
 کویں اوہناں تھوں بات چھپائیے نی
مٹھی نائن نوں سد کے بات گِنیے 
جے توں کہیں تیرے گھر آئیے نی
میں سیالاں دے ویہڑے وڑاں ناہیں
 ساتھے ہیر نوں نِت پہنچائیے نی
دینہہ رات تیرے گھر میل ساڈا 
ساڈے سریں احسان چڑھائیے نی
ہیر پنج مہراں ہتھ دتیاں نیں
 جویں مٹھیے ڈول پکائیے نی
کُڑیاں نال نہ کھولنا بھیت مُولے
 سبھا جیو دے وِچ لُکائیے نی
وارثؔ شاہ چھپائیے خلق کولوں
 بھاویں اپنا ہی گڑ کھائیے نی