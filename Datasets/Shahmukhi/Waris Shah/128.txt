ہیر ماؤں نوں آن سلام کیتا
 ماؤں آکھدی آ نی نہرئیے نی
یرولیے گولیے بے حیائے
 گھنڈ وِنیّے تے گُل پہرئیے نی
اُدھلاک ٹومبے اتے کڑمیے نی
 چھیل چھدریے تے چھاتی جیہرئیے نی
غولہ دِنگینے ازبکے مال زادے 
غصے ماریے زہر دیے زہریئے نی
توں اکائی کے ساڑ کے لوڑھ دِتا
 لنگ گھڑونگی نال مطہرئیے نی
آ آکھنی ہوں ٹل جا چھٹے مہر
 رانجھے دے نال دئیے مہرئیے نی
ساہناں نال رہیں دیہنہ رات کھیہندی
 آ ٹلیں نی کتیے وہرئیے نی
اج رات تینوں مجھو واہ ڈوباں 
تیری ساعت آوندی قہرئیے نی
وارثؔ شاہ تینوں کپڑ دھڑی ہوسی
 ویکھیں نیل ڈنڈاں اتے لہرئیے نی