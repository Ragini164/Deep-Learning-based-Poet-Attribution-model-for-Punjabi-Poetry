انی سو ہنئیے چھیل ملوک کُڑئیے
 ساتھوں ایتناں جھیڑا نہ جھڑی دا نی
سہیلیاں تِن سوسٹھ بلقیس رانی
 ایہہ لے چیچ چھلا اس دِ ی پڑی دا نی
چڑھیا ساون تے باغ بہار ہوئی
 دبھ کاہ سرکڑا کھڑی دا نی
ٹنگیں پا ڈھنگا دوہنی پور کڈھی 
ایہہ لے دُدّھ ان یدھڑی چِڑی دا نی
سوہیاں ساویاں نال بہار تیری
 مُشک آؤندا لونگاں دی دھڑی دا نی
کھنڈپُڑی دیاں وچھنا دیاں تینوں
 تُکالاوئیے وِچلی دھڑی دا نی
چال چلیں مُرغائیاں تے تریں تاری
 بولیاں پھل گلاب دا جھڑی دا نی
کوٹ ندی وِچ لے سنے لونگ منجا
 تیرے سون نوں کون لے وڑیدانی
اِک گل بُھلی میرے یاد آئی
 روٹ سکھیا پیر دا دھڑی دا نی
باجھ بلداں دے کھوہ بھجا دِتا 
اڈا کھڑک دا کاٹھ دِی کڑی دا نی
جھب نہا لے بُک بھر چھیل کُڑئیے
 چاؤ کھوہ دا نال لے کھڑی دا نی
ہور کون ہے نی جیہڑی منس منگے
 اساں منس لدھا جوڑ جڑی دا نی
اساں بھال کیسرے دا منس آندا
 ٹپ ٹپ جیہڑا اُتے چڑھی دا نی
چکا بہو ا تے ہندوستان اندر 
ایسے حکمت پیر دی جڑی دا نی
آرہیں کوارئیے کنج کُڑئیے
 جپھا پا نہ کنجی دِی جھری دا نی
تنبوتان دتا اساں باجھ تھماں
 میلا ویکھ لے دھرونکل تے چھڑی دا نی
سرمہ سُرخی تے لیئں دندا سڑا نی
 شیشہ صاف بھی آرسی جڑی دا نی
چولی مُشک لئیںتوں کھڑک ترِگا
 مُشک سبھ سریر وچ وڑی دا نی
اِک منگیو ایہہ ان ہوند اکڑئیے
 پوہنچا سوئنے دا کتے نہ گھڑی دا نی
اساں بھال کے سارو جہان آندا
 جیہڑا ساڑیاں مول نہ سڑی دا نی
اِک چاک دی بھین تے تُسیں سبھے
 چلو نال میرے جوڑ جڑی دا نی
وارثؔ شاہ گھیرا کاہنوں گھتیو جے
 جیہا چن پروار وِچ وڑی دا نی