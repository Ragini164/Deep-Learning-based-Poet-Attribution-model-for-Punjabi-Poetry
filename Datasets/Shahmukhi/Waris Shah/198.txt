چڑھ گھوڑیاں کھیڑیاں گنڈھ پھیری
 چڑھے گھبرُو ڈنک وجائیکے جی
کاٹھیاں سُرخ بنات دیاں ہتھ نیزے
 دارُوپی کے دِھرگ وجائیکے جی
گھوڑیں پاکھراں سونے دیاں ساختاں نیں
 لوہلاں چور حمیل چھنکائیکے جی
کیسر بِھنڑے پگاں دے پیچ بدھے
 وچ کلغیاں زغاں لگائیکے جی
سہرے پھلاں دے طریاں نال لٹکن 
ٹکے دتے نی لکھ لُٹائیکے جی
ڈھاڈی بھگتئے کنجریاں نقیلے سن
 اتے ڈوم سرود وجائیکے جی
کشمیری تے دُکھنی نال واجے
 بھیری طوطیاں وجیاں چائیکے جی
وارثؔ شاہ دے مکھ تے بنھ مُکٹاں
 سوئن سہرے بنا بنائیکے جی