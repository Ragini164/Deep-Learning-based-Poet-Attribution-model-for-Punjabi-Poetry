چوچک آکھیا اکھیں وکھال مینوں
 مُنڈی لاہ سُٹاں مُنڈے مُنڈیاں دی
اگے دیاں تراہ میں تُرت ماہی
 ساڈے دیس نہ تھاؤں ہے گُنڈیاں دی
سرواہیاںچھک کے الکھ لاہاں
 اسیں ستھ نہ پرہے ہاں ٹُنڈیاں دی
کیدو آکھیاویکھ پھڑاوناں ہاں
 بھلا تھاں کیہڑی ایہناں لُنڈیاں دی
اکھیں ویکھ کے پھیر جے کرو ٹالا
 تدوں جانساں پر ہے دوبُنڈیاں دی
ایس ہیر دی پڑچھ دی بھنگ لیساں
 سہلی وٹساں چاک دے جُنڈیاں دی
وارثؔ شاہ میاں ایتھے کھیڈ پوندی
 ویکھو نڈھیاں دی اتے مُنڈیاں دی