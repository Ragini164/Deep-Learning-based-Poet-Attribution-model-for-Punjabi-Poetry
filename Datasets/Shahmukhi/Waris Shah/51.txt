بیڑی نہیں ایہ جنج دی بنی بیٹھک
 جو کو آوندا سد بہاوندا اے
گڈا وڈا امیر فقیر بیٹھے
 کون پچھدا کیہڑے تھاؤندا اے
جویں شمع تے ڈگن پتنگ دھڑ دھڑ
 لنگھ نیئں مہانیا آوندا اے
خواجہ خضر دا بالکا آن لتھا، 
جنا کھنا شیرینیاں لیانودا اے
لڈن نہ لنگھایا پار اس نوں
 اوس ویلڑے نوں پچھوتاوندا اے
یارو جھوٹ نہ کرے خدا سچا
 رناں میریاں ایہ کھسکاندا اے
اک سد دے نال ایہ جِند لیندا 
پنچھی ڈیگدا مِرگ پھہاوندا اے
ٹھگ سنے تھانیسروں آوندے نیں
 ایہ تاں ظاہرا ٹھگ چنہاوندا اے
وارث شاہ میاں ولی ظاہر ہے
 ہنے ویکھ جھبیل کٹاوندا اے