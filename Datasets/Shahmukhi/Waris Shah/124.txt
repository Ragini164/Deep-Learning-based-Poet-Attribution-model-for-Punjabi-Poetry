پھَلے کول جِتھے منگو بیٹھدا سی
 اوتھے کول ہیئسی گھر نائیاں دا
مِٹھی نائن گھراں سندی خصمنی سی
 نائی کم کر دے پھرن سائیاں دا
گھر نائیاں دے حکم رانجھنے دا 
جویں ساہورے گھریں جوائیاں دا
چان بھان مٹھی پھرن والیاں دی،
 بارا کھلدا لیف تلائیاں دا
مٹھی سیج وِچھائی کے پُھل پُورے
 اتے آؤندا قدم خدائیاں دا
دونویں ہیر رانجھا راتیں کرن موجاں
 کھڑیاں کھان مجھیں سِر سائیاں دا
گھڑی رات رہندے گھریں ہیر جائے
 رانجھا بھات پُچھدا پِھرے دھائیاں دا
آپو آپنی کار وِچ جا رُجھن
 بُوہا پھیر نہ ویکھدے نائیاں دا