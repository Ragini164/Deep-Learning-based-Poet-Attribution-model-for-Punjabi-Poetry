پرہے وچ بے غیرتی کل ہوئی
 چوبھ وچ کلیجے دے چسکدی اے
بے شرم ہے ٹپ کے سرے چڑھدا
 بھلے آدمی دی جان دھسکدی اے
چوچک گھوڑے تے تُرت اسوار ہویا
 ہتھ سانگ جیوں بجلی لِشکدی اے
سُنب گھوڑے دے کاڑہی کاڑ وجن
 ہیر سُندیاں رانجھے تھوں کھسکدی اے
اُٹھ رانجھیا بابل آؤندائی
 نالے گل کردی نالے رشکدی اے
مینوں چھڈ سہیلیاں نس گیاں
 مکر نال ہولی ہولی بسکدی اے
وارثؔ شاہ جیوں مورچے بیٹھ بلی
 ساہ گھٹ جاندی ناہیں کُسکدی اے