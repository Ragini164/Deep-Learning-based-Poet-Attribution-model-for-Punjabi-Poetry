رانجھے آکھیا مونہوں کیہ بولنامیں
 گھٹ وٹ کے دُکھڑا پیونا ایں
میرے صبر دی داد جے رب دِتی
 کھیڑیں ہیر سیال نہ جیونا ایں
یَومَ تشقَّق السماء بالغمام 
سارےدیس وِچ ایہہ غم تھیونا ایں
یوم تبدل الارض غیرالارض فی السماء
 انبر پاٹڑے نوں کس سیونا ایں
صبر دلاں دے مار جہان پٹن
 اُچی کاس نوں اساں بکیونا ایں
تُسیں کملیاں عشق تھیں نہیں واقف
 نیہوں لاونا نِم دا پیونا ایں
وارثؔ شاہ جی چُپ تھیں داد پائیے
 اُچا بولیاں نہیں وہیونا ایں