مئیں رانجھے نے مُلّاں نوں جا کیہا 
چھٹی لکھو جی سجناں پیاریاں نوں
تُساں ساہورے جا آرام کیتا 
اسیں ڈھوئے ہاں سول انگیاریاں نوں
اگ لگ کے زمین اسمان ساڑے
 چالکھاں جے دُکھڑیاں ساریاں نوں
میتھوں ٹھگ کے مہیں چرا لئیوں
 رناں سچ نیں توڑدیاں تاریاں نوں
چاک ہو کے وت فقیر ہوواں
 کیہا ماریو اساں وچاریاں نوں
گلہ لکھو جو یار نے لکھیائے
 سجن لکھدے جویں پیاریاں نوں
وارثؔ شاہ نہ رب بِن ٹانگ کائی
 کیویں جیتئے معاملیاں ہاریاں نوں