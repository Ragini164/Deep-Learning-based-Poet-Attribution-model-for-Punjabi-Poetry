وار گھتیا کون بلا کتا
 دُھرکار کے پرہاں نہ مار دے ہو
اساں بھیڑے پِٹیاں ہتھ لایا
 تسیں ایتنی گل نہ سار دے ہو
پھر پھیجیاں مکریاں ٹھِکریاں نوں
 منہ لائیکے چا وگاڑ دے ہو
مٹھی مٹھی ہاں ایڈ اپرادھ پوندے
 دھیاں سَدّ کے پر ہے وچ ماردے ہو
ایہہ لُچ مشٹنڈڑا اسیں کڑیاں
 اجے سچ تے جھوٹھ نتار دے ہو
پُرس ہوئیکے نڈھیاں نال گھلدا
 تُسیں گل کیہ چا نگھاردے ہو
وارث ؔ شاہ میاں مرد سدا جھوٹھے
 رَنّاں سچیاں سچ کیہ تاردے ہو