رل ہیر تھے آئیاں پھیر سبھے
 رانجھے یار تیرے سانوں گھلیا ای
سوٹا ونجھلی کمبلی سُٹ کے تے 
چھڈ دیس پردیس نوں چلیا ای
جے توں انت اوہنوں پچھا دیونا سی
 اُس دا کالجا کاسنوں سلیا ای
اساں ایتنی گل معلوم کیتی
 تیرا نِکل ایمان ہُن چلیا ای
بے صدق ہوئی ایں صِدق ہاریوئی
 تیرا صِدق ایمان ہُن ہلیا ای
اوہدا ویکھ کے حال احوال سارا
 ساڈا روندیاں نِیر نہ ٹھلیا ای
ہائے ہائے مُٹھی پھرے نیک نیتی
 اوہنوں سکھنا کاسنوں گھلیا ای
نِراس دِی راس لے عشق کولوں
 سقلات دے بیاں نوں چلیا ای
وارثؔ حق دے تھوں جدوں حق کھُتھا
 عرش رب دا تدوں تھر تھلیا ای