کہی ہیر دی کرے تعریف شاعر 
متھے چمکدا حُسن مہتاب دا جی
خونی چُنڈیاں رات جیوں چن دوالے
 سُرخ رنگ جیوں رنگ شہاب دا جی
نین نرگسی مِرگ ممولڑے دے
 گلہاں ٹہکیاں پھُل گلاب دا جی
بھواں وانگ کمان لاہور دِسن 
کوئی حُسن نہ انت حساب دا جی
سُرمہ نیناں دی دھار وچ پھب رہیا
 چڑھیا ہند تے کٹک پنجاب دا جی
کھُلی ترنجناں وچ لٹکدی ہے 
ہاتھی مست جیوں پھرے نواب دا جی
چہرے سوہنے تے خال خط بندے 
خوش خط جیوں حرف کتاب دا جی
جیہڑے ویکھنے دے ریجھوان آہے
 وڈا واعدہ تنہاں دے باب دا جی
چلو لیلتہ القدر دی کرو زیارت
 وارث شاہ ایہہ کم ثواب دا جی