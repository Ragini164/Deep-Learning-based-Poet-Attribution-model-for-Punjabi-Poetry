ہیر آکھدی بابلا عملیاں توں
 نہیں عمل ہٹایا جا میاں
جیہڑیاں وادیاں آد دیاں جان ناہیں
 رانجھے چاک توں رہیا نہ جا میاں
شِینھ چترے رہن نہ ماس باجھوں
 جھٹ نال اوہ رزق کما میاں
اِیہہ رضا تقدیر ہو رہی وارد
 کون ہوونی دے ہٹا میاں
داغ انب تے سار دا لہے ناہیں
 داغ عشق دا بھی نہ جا میاں
میں تاں منگ درگاہ تھیں لیا رانجھا
 چاک بخشیا آپ خدا میاں
ہور سبھ گلاں منظور ہوئیاں 
رانجھے چاک تھیں رہیا نہ جا میاں
اِیس عشق دے روگ دِی گل ایویں
 سِر جائے تے سِر نہ جامیاں
وارث شاہ میاں جیویں گنج سر دا 
باراں برس بناں ناہیں جا میاں