تاں پھر روون لگی شہزادی سُن کے ایہہ سنیہڑا
ہُن میں خبر ڈھول دی تائیں بھیجاں قاصد کیہڑا
ایسے حال اندر اوہ کردی کئی ہزاراں حیلے
بیٹھی پیر شہید مناوے کئی بزرگ وسیلے
رات آرام نہ آوے بے صبراں نہ کچھ پیوے کھاوے
مقتم کرے وچھوڑے والا رات دن پئی رووے
بےدرداں نوں خبر نہ کوئی نین ہنجو بھر دھووے
ایس وچھوڑے نالوں ربا موت چنگیری مینوں
میلیں خدا پیوند وصالے ایہہ سبھ فرصت تینوں
یوسف نوں یعقوب ملایا آدم ہوا دوویں
یونس امن امان بچایا پیٹ مچھی دے اوویں
ابراہیم چکھا دے اندر آن ہوئیاں گلزاراں
اسمعیل جبیہ اللہ توں چھریاں تیز تراراں