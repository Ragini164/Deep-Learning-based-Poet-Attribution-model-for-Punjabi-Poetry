تاں پھر مرگ تیاری کیتی ہو دل شیر سپاہی
کئی کوہاں دا پینڈا کرکے آیا شہر نواحی
آ دربار ڈھول دے لتھا کہے حقیقت ساری
دنیا اتے قسمت مندی آئی ساڈی واری
چھوڑ گئے ہاں ملک قدیمی خوف تیرے دے مارے
ڈر دے جان سلامت لے کے پہنچے کسے کنارے
جا زمین دمشقے اندر کیتا اساں ٹکانا
دیکھ اجیہا ملکھ عجائب بھلا وطن پرانا
جنگلاں اندر گھاس زراعت میوے باغ بہاراں
کھان پین نوں نیامت رب دی ہور طعام ہزاراں
شہر دمشق اجیہا سوہنا وانگ بہشت بنایا
باغ بغیچے نہر نورانی تال سرائے کھدایا
باغ نہراں دی کل مالک سمی سندر رانی
شکل اجیہی چھوٹی عمرے نیک اصیل سودانی
اسیں بھی اک دن تردے پھردے پہنچے باغ نواحی
باغ دولے پھردی چونکی بیٹھے ہوندے سپاہی
دل وچ آیا دا لگے تاں سیر چمن دا کریے
دیکھ اجیہا اگا پچھا کھوہل بوہا جا وڑئیے